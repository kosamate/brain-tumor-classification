A pooling réteg alkalmazásának a szerepe hasonló a konvolúciós rétegekéhez: csökkenteni a kimenet méretét, így csökkentve a szükséges számítási kapacitást a további rétegek esetében és robosztusságot biztosítani a hálózat számára, hiszen a réteg szomszédos pixel értékek kombinálásával állít elő kimenetet. Ennek a rétegnek a használatakor is egy szűrőt (kernelt) használunk, azonban ebben nincsenek szűrőértékek, hanem kizárólag a szűrő mérete lényeges. A szűrő által fedett elemekből áll elő közvetlenül a kimenet. A kernelt azonban mindig szűrő méretével megegyező mértékben mozgatjuk a bementi mátrixon, így a bementi mátrix minden eleme csak egy kimeneti mátrix érték számításában vesz részt.
Kétféle poolin réteget használunk a gyakorlatban, ahogy ez a 2.4. ábrán is látható. Max pooling esetén a szűrő által fedett legnagyobb érték kerül kiválasztásra. Average pooling esetén pedig a szűrő által fedett elemek átlaga lesz a kimeneti érték.
A pooling rétegek használatával a kimeneti mátrix mérete nagy mértékben csökkenthető, hiszen egy k x k méretű szűrő esetén k2-tel csökken a kimeneti mátrix mérete.
